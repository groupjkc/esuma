<div class='content'>
    <div class="content-header" style="margin-top: -62px;">
        <p class="header">ᐱᓇᓱᐊᕐᓂᖃᖁᔨᓂᖅ</p>
        <p class="sub-header" style="color: black;">ᐃᓱᒪ-ᑯᑦ ᐃᓕᓐᓂᐊᕕᒻᒥ ᑲᔪᖏᖅᓭᓂᕐᒧᑦ<br>ᐱᓇᓱᐊᕐᑎᑦᓯᓂᖓᓂᒃ</p>
    </div>

</div>
<pre style="margin-top: -17px; margin-bottom: 34px;"></pre>
<div class='content' style="margin-top: -20px;">
    <div class="sub-content">
        <p class="text">ᓄᓇᑦᓯᓐᓂ ᐃᓕᓴᕐᕕᒻᒥ ᐱᔭᕇᕐᓂᐅᖃᑦᑕᑐᑦ ᑲᑎᑕᐅᓯᒪᓂᖏᓐᓂᒃ ᐃᓱᒫᓘᑎᖃᕐᐲᑦ? ᐃᓅᓱᒃᑐᓂᒃ ᑲᔪᖏᕐᓭᒍᒪᕖᑦ ᐃᓕᓴᕐᑕᒥᓐᓂᒃ ᑲᔪᓯᑦᓯᐊᖁᓪᓗᒋᑦ ᐊᒻᒪᓗ ᐊᑐᐃᓐᓇᐅᒐᔭᕐᐲᑦ ᑕᒪᑦᓱᒧᖓ ᓴᐳᒻᒥᓂᖃᕆᐊᒥᒃ?
        </p>
        <p class="text">ᑕᒪᑦᓱᒧᖓ ᐊᖏᕈᕕᑦ ᐊᐱᖅᓲᑎᒧᑦ, ᑎᓕᔭᐅᕗᑎᑦ ᐱᓇᓱᐊᕐᓂᐅᒍᓐᓇᕋᔭᕐᑐᓂᒃ ᐊᓪᓚᖁᔭᐅᑦᓱᑎᑦ ᐃᓱᒪᑖᕈᑎᑦᓴᓂᒃ ᑮᓇᐅᔭᑎᒍᑦ ᐃᑲᔪᖅᓯᒍᑕᐅᔪᓐᓇᕋᔭᕐᑐᓂᒃ ᐃᓱᒪ-ᑯᓐᓄᑦ ᐃᓕᓴᕐᕕᒻᒥ ᑲᔪᖏᖅᓭᓂᕐᒧᑦ ᐱᓇᓱᐊᕐᓂᐅᔪᒧᑦ.
        </p>
    </div>

    <ul class="expandables" style="margin-top: 47px;">
        <li class="list list1">
            <p class="question">
                <span class="bg-top closed"></span>
                <span class="main-top">ᖃᓄᐃᑦᑐᒥᒃ ᐱᓇᓱᐊᕐᓂᒥᒃ ᐃᑲᔪᖅᑐᕋᔭᕐᐲᑦ?</span></p>
            <div class="answer-wrap">

                <ul class="child-expandables">

                    <li class="child-list child1">
                        <p class="child-question"><span class="bg closed-mini"></span><span class="main">ᐱᓇᓱᐊᕐᓂᒥᒃ ᓴᐳᒻᒥᒐᔭᕐᑐᒥᒃ ᐃᓕᓴᕐᕕᒻᒥ ᑲᔪᖏᖅᓭᓂᐅᔪᒧᑦ ᐱᒋᐊᕐᓗᓂ ᐱᐊᕋᐅᑉ ᐃᓕᓴᕆᐊᓕᕐᓂᖓᓂᑦ ᐳᖅᑐᓂᕐᓴᒧᑦ ᐃᓕᓴᕐᓂᖓᓄᑦ ᑎᑭᓪᓗᒍ.</span></p>
                        <p class="child-answer" style='margin-top: 0px;'><span class="example">ᐆᒃᑑᑎᒋᓗᒋᑦ: </span><span class="rest-text">ᐱᒋᐊᕐᑎᑦᓯᓗᓂ ᐱᕙᓪᓕᐊᑎᑦᓯᓂᕐᒥᒃ ᓴᐳᒻᒥᓂᕐᒥᒃ: ᐅᓪᓘᑉ ᕿᑎᖅᑲᖓᓂᒃ ᐱᓇᓱᐊᕐᑎᑦᓯᓗᓂ ᓄᓇᓕᓐᓂ ᐋᓐᓂᐊᕕᒻᒥ; ᐱᒋᐊᕐᑎᑦᓯᓗᓂ ᖃᐅᔨᒪᐅᑎᑦᓴᓂᒃ ᐊᖓᔪᖅᑳᖑᔪᑦ ᑐᑭᓯᕚᓪᓕᕈᑎᑦᓴᖏᓐᓂᒃ ᐱᐊᕋᐅᑉ ᐱᕈᖅᐸᓪᓕᐊᓂᖓᓂᒃ; ᐊᑐᖅᑕᐅᓕᕐᑎᑦᓯᒐᓱᐊᕐᓗᓂ ᓄᓇᓕᓐᓄᑦ ᐱᓇᓱᐊᖃᑎᒌᓐᓂᒥᒃ ᐃᓅᓱᒃᑐᓂᒃ ᐊᑦᑕᓇᖅᑐᒦᒍᓐᓇᓂᖏᓐᓂᒃ (ᒪᑯᓂᖓ hip hop ᑖᓂᓯᕐᓂᓄᑦ ᐱᓂᐊᕐᓂᐅᔪᓄᑦ); ᐃᓄᑑᓈᕐᑎᑐᓄᑦ ᓴᐳᒻᒥᓂᖃᕈᓐᓇᓯᓂᕐᒥᒃ ᐳᖅᑐᓂᕐᓴᓂ ᐃᓕᓴᕐᑐᑦ ᑭᖕᖒᒪᒋᔭᖏᓐᓂᒃ; ᐱᒋᐊᕐᑎᑦᓯᓗᓂ ᖃᕆᑕᐅᔭᑎᒍᑦ ᐃᓕᓴᕈᑎᑦᓴᐅᔪᒥᒃ ᐱᖕᖑᐊᕈᑎᒥᒃ; ᐊᓂᕐᕋᐅᑎᔭᐅᕙᑦᑐᓂᒃ ᐃᓕᓴᐅᑎᓂᒃ ᓴᐳᒻᒥᓂᖅ; ᑕᕐᕋᓕᔮᒐᓕᐅᕐᓗᓂ ᐃᓕᓴᕐᕕᒻᒥᑦ ᓄᖅᑫᓐᓇᓗᓂ ᐃᓱᐃᓗᑕᐅᓂᖓᓂᒃ; ᖃᕆᑕᐅᔭᑎᒍᑦ ᓴᐳᒻᒥᓗᓂ ᐊᓂᕐᕋᐅᑎᔭᐅᕙᑦᑐᓂᒃ ᐃᓕᓴᐅᑎᓂᒃ.</span></p>
                    </li>
                    <pre></pre>
                    <li class="child-list child2">
                        <p class="child-question"><span class="bg closed-mini"></span><span class="main">ᐱᓇᓱᐊᕐᓃᑦ ᓴᐳᒻᒥᓂᕐᒧᑦ ᐊᒻᒪ ᐊᖓᔪᖅᑳᖑᔪᓂᒃ ᐃᓚᒋᔭᐅᑎᑦᓯᒐᓱᐊᕐᓂᒥᒃ ᐱᐊᕋᖏᑦᑕ ᐃᓕᓴᕐᓂᖏᓐᓄᑦ</span></p>
                        <p class="child-answer"><span class="example">ᐆᒃᑑᑎᒋᓗᒋᑦ: </span><span class="rest-text">ᑲᔪᖏᖅᓭᓗᓂ ᐱᓇᓱᐊᖃᑎᒌᒍᓐᓇᓂᕐᒥᒃ ᐊᖓᔪᖅᑳᖑᔪᓂᒃ ᐃᓕᓴᕐᕕᓂᓪᓗ; ᐃᓕᓴᕐᑎᑦᓯᓗᓂ ᐊᖓᔪᖅᑳᖑᔪᓂᒃ ᖃᓄᖅ ᓴᐳᒻᒥᒍᓐᓇᒪᖔᑕ ᐱᐊᕋᐅᑉ ᐃᓕᑉᐸᓪᓕᐊᓂᖏᓐᓄᑦ; ᑲᑎᒪᓂᖃᕐᑎᑦᓯᓗᓂ ᐊᖓᔪᖅᑳᖑᔪᑦ ᐃᑲᔪᕈᓐᓇᓂᖏᓐᓂᒃ ᑎᑭᓯᒪᔪᒥᒃ ᐅᖄᔪᖃᕐᑎᓪᓗᒍ ᐊᒻᒪᓗ ᐃᑦᔭᕋᑦᓴᐅᒍᓐᓇᑐᓂᒃ; ᓴᐳᒻᒥᓗᓂ ᐊᖓᔪᖅᑳᖑᔪᓂᒃ ᐃᓄᓕᕆᔨᒃᑯᑎᒍᑦ ᐃᑲᔪᖅᑕᐅᕙᑦᑐᓂᒃ ᐊᒻᒪᓗ ᐱᐊᕋᖏᑦᑕ ᐯᕆᑦᓯᕕᒻᒧᑦ ᐃᓚᒋᔭᐅᑎᑦᓯᖏᑦᑐᓂᒃ; ᐃᑲᔪᖅᑐᐃᓗᓂ ᐊᖓᔪᖅᑳᖑᔪᓂᒃ ᐃᓕᓴᕐᕕᒻᒥᑦ ᐊᓂᕐᕋᐅᑎᔭᐅᕙᑦᑐᓂᒃ ᐃᓕᓴᐅᑎᓂᒃ ᐱᓇᓱᐊᖃᑕᐅᖃᑦᑕᖁᓪᓗᒋᑦ; ᖃᐅᔨᒪᐅᑎᑦᓴᓂᒃ ᐱᓇᓱᐊᕐᓂᐅᒍᓐᓇᑐᓂᒡᓗ ᐊᖓᔪᖅᑳᖑᔪᓄᑦ ᐱᐊᕋᕐᒥᓐᓄᑦ ᐊᓪᓚᓯᒪᔪᓂᒃ ᓄᐃᑦᓯᓗᓂ.</span></p>
                    </li>
                    <pre></pre>
                    <li class="child-list child3">
                        <p class="child-question"><span class="bg closed-mini"></span><span class="main">ᐱᓇᓱᐊᕐᓃᑦ ᓴᐳᒻᒥᒍᑎᑦᓭᑦ ᐊᓂᕐᕋᒥ ᐱᓂᐊᕐᓂᐅᕙᑦᑐᓄᑦ ᐃᓕᓐᓂᐊᓂᒧᑦ, ᐱᕙᓪᓕᑎᑦᓯᒍᓐᓇᑐᓂᒃ ᓄᓇᓖᑦ ᑭᖕᖒᒪᒋᔭᖏᑦᑕ ᓇᓗᓀᖅᑕᐅᓂᖏᓐᓄᑦ, ᐅᕝᕙᓗ ᐃᓕᓴᕐᑎᐅᑉ ᑲᔪᖏᖅᓴᑕᐅᒍᑎᒋᒍᓐᓇᑕᖏᓐᓄᑦ</span></p>
                        <p class="child-answer"><span class="example">ᐆᒃᑑᑎᒋᓗᒋᑦ: </span><span class="rest-text">ᐃᓄᒃᑎᑑᕐᑐᓂᒃ ᑕᓚᕖᓴᒃᑯᑦ ᓄᐃᑕᑎᑦᓯᖃᑦᑕᓂᖅ; ᐃᓕᓴᐅᑎᑦᓴᓄᑦ ᐱᓇᓱᐊᕐᓃᑦ; ᐊᖓᔪᖅᑳᖑᔪᓄᑦ ᓴᐳᒻᒥᓃᑦ ᐃᓄᓕᕆᔨᒃᑯᑎᒍᑦ ᐃᑲᔪᖅᑕᐅᓲᓂᒃ ᐊᒻᒪᓗ ᐱᐊᕋᖏᑦᑕ ᐯᕆᑦᓯᕕᓐᓄᑦ ᐃᓚᒋᔭᐅᖏᓐᓂᖏᓐᓄᑦ; ᐱᓇᓱᒐᑦᓭᑦ ᐊᑦᔨᒌᖏᑦᑐᑦ ᐊᑐᐃᓐᓇᐅᑎᑕᐅᓂᖏᑦ ᐊᒻᒪᓗ ᐱᓇᓱᒐᕆᔭᐅᖃᑦᑕᑐᑦ; ᓄᐃᑦᓯᓗᓂ ᑕᕐᕋᓕᔮᒐᕐᓂᒃ ᐱᓇᓱᒐᕆᔭᐅᖃᑦᑕᑐᓂᒃ ᓇᒻᒥᓂᖅ ᓂᕈᐊᕐᑕᒥᓐᓂᒃ; ᐱᒋᐊᕐᑎᑦᓯᓗᓂ ᑕᕐᕋᓕᔮᒐᕐᓂᒃ ᐃᓕᓴᕐᓱᑎᒃ ᐱᔭᕇᕈᑎᑖᕐᑐᓂᒃ ᐊᒻᒪᓗ ᐱᓇᓱᓐᓂᒧᑦ ᐊᑑᑎᓯᒪᓕᕐᑕᖏᓐᓂᒃ; ᓄᐃᑕᑎᑕᐅᖃᑦᑕᓗᑎᒃ ᐱᓇᓱᒐᐅᔪᑦ-ᑐᓴᕋᑦᓴᐅᑎᓪᓗᒋᑦ ᐅᖃᐅᓯᐅᖃᑦᑕᓗᑎᒃ ᑐᓴᐅᑎᒃᑯᑦ.</span></p>
                    </li>
                    <pre></pre>
                    <li class="child-list child4">
                        <p class="child-question"><span class="bg closed-mini"></span><span class="main">ᐱᓇᓱᐊᕐᓂᐅᔪᑦ ᓴᐳᒻᒥᒍᑕᐅᑦᓱᑎᒃ ᐊᑕᐅᓯᕐᒧᑦ ᐅᕝᕙᓗ ᐊᒥᓱᓄᑦ ᐃᓕᓴᕐᓂᒧᑦ ᐅᑎᖅᑎᑦᓯᒍᑕᐅᓯᒪᔪᑦ ᑲᑦᓱᙰᓕᑎᑕᐅᓯᒪᔪᓪᓗ (ᐃᓚᒌᓄᑦ, ᐃᓄᒻᒧᑦ ᐊᒻᒪᓗ ᐊᕙᑎᒥᐅᑕᓄᑦ ᐱᓇᓱᐊᕐᓂᐅᔪᑦ, ᓄᓇᓕᓐᓄᑦ ᐱᐊᕃᑦ ᒥᑭᔫᑎᓪᓗᒋᑦ ᐃᓕᑉᐸᓪᓕᐊᓂᕕᓂᖏᑦ, ᐊᓯᖏᓪᓗ.)</span></p>
                        <p class="child-answer"><span class="example">ᐆᒃᑑᑎᒋᓗᒋᑦ: </span><span class="rest-text">ᐅᓂᒃᑲᐅᓯᕐᓂᒃ ᐊᑐᐊᒐᑦᓴᑕᖃᕐᓗᓂ ᓄᓇᓕᓐᓂ ᐱᖕᖑᐊᕕᐅᔪᓂ; ᐅᓪᓘᑉ ᕿᑎᖅᑲᖓᓂᒃ ᐱᓇᓱᐊᖃᑕᐅᖃᑦᑕᓂᖅ ᓄᓇᓕᓐᓂ ᐋᓐᓂᐊᕕᓐᓂ; ᐅᐱᕐᖔᒃᑯᑦ ᐊᐅᓪᓛᓯᒪᓃᑦ (ᐅᐱᕐᖏᓃᑦ) ᐃᓅᓱᑦᑐᓕᕆᓃᑦ, ᐱᓗᐊᕐᑐᒥᒃ ᐃᓕᓭᓂᕐᒨᓕᖓᔪᑦ ᐊᒻᒪᓗ ᑭᓯᑦᓯᒍᑎᓂᒃ ᐃᓕᓭᓃᑦ; ᐃᓕᓭᓃᑦ ᐊᒻᒪ ᐊᖓᔪᖅᑳᖑᔪᓄᑦ ᓴᐳᒻᒥᔭᐅᑦᓱᑎᒃ ᐃᓕᓐᓂᐊᓃᑦ; ᐊᑐᐊᒐᑦᓴᓂᒃ ᓄᐃᑎᑦᓯᓃᑦ ᐃᓅᓱᒃᑐᓅᓕᖓᔪᓂᒃ; ᐃᓕᓐᓂᐊᓂᕐᒥᒃ ᖃᐅᔨᓴᕈᑏᑦ ᓄᓇᓖᑦ ᐱᖃᑕᐅᑦᓯᐊᓯᒪᒻᒪᖔᑕ.</span></p>
                    </li>


                </ul>
            </div>
        </li>

        <li class="list list2">
            <p class="question"><span class="bg-top closed"></span><span class="main-top">ᓇᓪᓕᖏᑦ ᑮᓇᐅᔭᖃᕐᑎᑕᐅᒍᒪᐅᑎᓂᒃ ᑕᑕᕐᓭᒍᓐᓇᐸᑦ?</span></p>
            <div class="answer-wrap rest-text">
                
                <p>ᓇᓪᓕᖏᑦ ᑎᒥᐅᔪᑦ ᐱᖃᑕᐅᕙᑦᑐᑦ ᐅᕝᕙᓗ ᐃᓱᒫᓘᑎᖃᕐᑐᑦ ᐃᓕᓴᕐᑏᑦ ᑲᔪᖏᕐᓴᑕᐅᓂᖏᓐᓂᒃ ᓄᓇᕕᒻᒥ ᑕᒪᒃᑯᐊ ᑮᓇᐅᔭᖃᕐᑎᑕᐅᒍᒪᐅᑎᓂᒃ ᑕᑕᕐᓭᓗᑎᒃ ᐊᐅᓪᓚᑎᑦᓯᒍᓐᓇᐳᑦ. ᑲᑐᑦᔨᓗᑎᒃ ᑎᒥᐅᔪᑦ ᐃᓄᑐᐊᖑᔪᓪᓗ ᓄᓇᓕᓐᓂ ᑕᒪᒃᑯᐊ ᑲᔪᖏᕐᓴᑕᐅᒻᒪᕆᑉᐳᑦ ᑲᔪᓯᑎᑦᓯᒍᓐᓇᓯᖁᔭᐅᑦᓱᑎᒃ ᑲᑎᕐᓱᑕᐅᓗᑎᒃ ᐱᒋᐊᕐᑎᑦᓯᔪᓐᓇᓯᖁᓪᓗᒋᑦ ᓯᕗᓂᑦᓴᓕᐅᕆᓂᕐᒥᒃ.</p>
            </div>
        </li>

        <li class="list list3">
            <p class="question"><span class="bg-top closed"></span><span class="main-top">ᖃᑦᓯᓂᒃ ᑮᓇᐅᔭᖃᕐᑎᑕᐅᒍᑎᑦᓴᓂᒃ ᐱᕕᑦᓴᐅᒐᔭᕐᐸ?</span></p>
            <div class="answer-wrap rest-text">

                <p>ᑮᓇᐅᔭᖃᕐᑎᑕᐅᔪᖃᕈᓐᓇᐳᖅ $25,000-ᓂᒃ ᐱᓇᓱᐊᕐᓂᐅᔪᒧᑦ ᐊᑐᑦᑕᐅᓚᖓᔪᓂᒃ. ᐅᓄᕐᓂᐹᖃᕐᑎᓪᓗᒋᑦ $100,000-ᓄᑦ ᐱᓇᓱᐊᕐᑎᑦᓯᓂᕐᒥᒃ ᐱᓇᓱᐊᕐᑐᖃᕈᓐᓇᐳᖅ ᓄᓇᓕᓐᓄᑦ ᐱᖓᓱᓄᑦ ᐅᕝᕙᓗ ᐅᓄᕐᓂᕐᓴᓄᑦ.  (ᐃᓱᒪ-ᑯᓐᓄᑦ ᑮᓇᐅᔭᖃᕐᑎᑕᐅᓃᑦ ᐃᓚᔭᐅᒋᐊᕈᓐᓇᐳᖅ ᑮᓇᐅᔭᑦ ᙯᑕᐅᓯᒪᔪᑦ ᑖᑦᓱᒧᖓᑦᓭᓐᓇᖅ ᐱᓇᓱᐊᕐᓂᐅᑎᑕᐅᔪᒧᑦ ᐊᓯᖏᓐᓂᑦ ᑮᓇᐅᔭᕐᑖᕕᑦᓴᔪᓂᑦ)</p>
                <p>ᐱᓇᓱᐊᕐᓂᐅᔪᖅ ᓯᕕᑐᓂᖃᕈᓐᓇᐳᖅ ᐱᓇᓱᐊᕈᓯᕐᓂᒃ 52-ᓂᒃ ᐊᒻᒪ ᐊᑐᓕᕐᑎᑕᐅᓂᖃᕆᐊᖃᕋᔭᕐᓱᓂ ᐱᒋᐊᕐᓗᒍ ᐁᕐᕆᓕ 1, 2014-ᒥᑦ, ᐊᐅᒡᒍᓯ 31, 2015-ᒧᑦ.</p>
                <p>ᐱᐅᒃᑯᑎᑦᓴᓪᓚᕆᐅᔪᓄᑦ ᑮᓇᐅᔭᕐᑐᕈᑏᑦ ᐅᕝᕙᓗ ᐊᐅᓚᓂᑐᐃᓐᓇᓪᓚᕇᑦ ᑎᒥᐅᔪᒧᑦ ᑕᒪᒃᑯᐊ ᑮᓇᐅᔭᖃᕐᑎᑕᓂᕐᒧᑦ ᐱᓇᓱᐊᕐᖃᔭᖕᖏᓚᑦ. ᐊᒻᒪᓗ ᐱᓇᓱᐊᕐᓂᐅᓕᕇᕐᑐᑦ ᑕᒪᒃᑯᐊ ᐱᓇᓱᖅᑲᔭᕐᒥᓇᑎᒃ ᑮᓇᐅᔭᖃᕐᑎᑕᐅᓂᑦᓴᒥᒃ.</p>
            </div>
        </li>

        <li class="list list4">
            <p class="question"><span class="bg-top closed"></span><span class="main-top">ᖃᖓᒃᑯᑦ ᐃᓱᓕᓐᓂᖃᕋᔭᕐᐸ ᑮᓇᐅᔭᖃᕐᑎᑕᒍᑎᑦᓴᒧᑦ ᑕᑕᕐᓭᒍᑏᑦ ᐊᐅᓪᓚᑎᑕᐅᔪᓐᓇᓂᖏᑦ?</span></p>
            <div class="answer-wrap rest-text">

                <p>ᑮᓇᐅᔭᖃᕐᑎᑕᐅᓂᕐᒧᑦ ᑕᑕᕐᓴᒐᑦᓭᑦ ᐊᓪᓚᕕᑦᓭᑦ ᐱᔭᑦᓴᐅᕗᑦ ᐅᕙᖕᖓᑦ <a target="_blank" href="http://www.krg.ca/en/employment-a-training/programs" >http://www.krg.ca/en/employment-a-training/programs</a></p>
                <p>ᑮᓇᐅᔭᖃᕐᑎᑕᐅᓂᕐᒧᑦ ᐆᑦᑐᕋᐅᑏᑦ ᐊᐅᓪᓚᑎᑕᐅᓯᒪᒋᐊᖃᕐᖁᑦ ᕕᕈᐊᕆ 28, 2014 ᓯᕗᓂᖓᓂ, ᐅᕗᖓ project@esuma.ca</p>

            </div>
        </li>


    </ul>

    <div class="more-information">
        <p class="info-header">
            ᖃᐅᔨᒋᐊᓪᓚᒍᒪᒍᕕᑦ ᐅᕝᕙᓗ ᐊᐱᖅᓲᑎᑦᓴᖃᕈᕕᑦ
        </p>
        <p class="info-text rest-text" style="margin-top: -8px;">
            ᖃᐅᔨᒋᐊᕐᕕᒋᓗᒍ ᑲᒪᔨᐅᔪᖅ ᐃᓱᒪ-ᑯᑦ ᐃᓕᓴᕐᓂᒧᑦ ᑲᔪᖏᕐᓭᓂᕐᒧᑦ ᐱᓇᓱᐊᓂᓕᕆᔨ ᐅᕗᖓ ᖃᕆᑕᐅᔭᒃᑯᑦ info@esuma.ca
        </p>
    </div>
    <div class="footer-logo">
        <img src="<?php echo site_url('assets/images/footer-logo.png'); ?>" width="100" />
    </div>
</div>